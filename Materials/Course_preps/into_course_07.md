A következő kurzusra sok dolgotok van és nem is egyszerűek a házik, ezért ezeket előbb összeszedem egy listába aztán részletesen is kifejtem őket. 
- 1 (új) csillag AoC-ban, haladóknak egy teljes nap.
- Hackerrank python feladatok megoldása.
- Nyílthelyi Zh kitöltése 11.04. kurzus kezdetéig.

## [Advent of Code](https://adventofcode.com) (Aoc)

Van egy baormi jó erőforrás, amiről már hallhattatok, ez az Advent of Code. 
Itt van csomó érdekes programozási feladat amire le is tudod ellenőrizni a megoldásod. 

Az alábbi öt linken találtok feladatokat, 
megkérnék mindenkit, hogy keressen ezeken a linkeken egy feladatot,
aminek az egyik, 
haladók esetében mindkét alrészét megoldja és el tudja magyarázni hogyan:

ha már megoldott esetleg korábban bármilyen okból egyet, keressen újat.

- https://adventofcode.com/2015
- https://adventofcode.com/2016
- https://adventofcode.com/2017
- https://adventofcode.com/2018
- https://adventofcode.com/2019

**Kritériumok a csillag megszerzésének mikéntjéhez:**
- Az inputot egy fájlból kell beolvasnia, erre van egy példa a repoban
 [itt](https://github.com/Rajk-Prog1/prog1_2020_fall/blob/master/Materials/Tutorials/read_file.ipynb).
- Lehet nézegetni mások megoldásait, akár kollégistákét, akár az interneten,
  van egy csomó ilyen erőforrás, lehet találni githubon 
  [pythonosokat](https://github.com/madacoo/advent_of_code_2017),
  van saját [subredditje](https://www.reddit.com/r/adventofcode/) az AoC-nak,
  mindent szabad. viszont **egy/kettő csillagot önállóan kell megszerezni**
  szóval ezeket inspirációnak és mintának lehet használni.
- A megoldást tartalmazó jupyter notebookot vagy sima python fájlt
  és az inputot tartalmazó fájlt fel kell töltenetek a githubra a kurzusig.
  
## [Hackerrank](https://www.hackerrank.com/dashboard) 

Illetve itt egy másik, hasonló, 
de nehézségében átláthatóbban differenciált gyakorlási lehetőség a Hackerrank.

Itt van külön egy [python](https://www.hackerrank.com/domains/python) feladatokat tömörítő aloldal. 
Illetve ezen belül is csoportokba vannak rendezve a feladatok. Nektek most az Introduction alá tartozó hét feladatot, a String alá tartozó String Split and Join feladatot (ez hasznos lesz a Lists feladathoz) és a Basic Data Types Lists és Nested Lists feladatait kell megoldanotok. Ez összesen 10 feladat. 

A hackerrankon a feladatok kódjait a saját beépített felületükön tudjátok megírni.
A legtöbb esetben a kódotokat a "if __name__ == '__main__':" elágazáson belül kell megírnotok.
Illetve a nektek kijelölt feladatoknál egy tutorial fület is találtok ami hasznos magyarázatokat tartalmaz.
Ezek a tutorialok viszont python2-ben lettem megírva ez ha jól emlékszem annyi problémát okozhat, hogy a print után nektek zárójelet () kell raknotok pluszban.

Ha készen vagytok készítsetek egy képet arról, hogy megoldottátok a feladatokat és ezt is küldjétek fel githubra a kurzusig.
Érdemes ezzel kezdeni és ezt követően megoldani az AoC feladatot.

## [Nyílthelyi](https://docs.google.com/forms/d/e/1FAIpQLSeOWTZbJUrvUzYnHqi4HJFhD3q0m8t3dblG9XgqT4Xbrkp6Aw/viewform?usp=sf_link)
Ezzel a nyílthelyivel az elmélet átismétlésére szeretnénk ösztönözni titeket. Kitöltési határideje 11.04. a kurzus kezdete.
